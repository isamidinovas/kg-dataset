Профессор, т.и.д., Олжобай Каратаев
Кастамону университети, Түркия
Кыргыз-огуз тарыхый-этностук байланыштарынын элдик оозеки
чыгармаларда чагылдырылышы (“Манас” эпосу ж.б. булактардын
негизинде)
Азыркы  Орто Азиянын кенен аймактары байыртадан эле ар түрдүү
маданий очоктордун, тилдердин, философиялык-диний көз караштардын,
кайчылашкан, синтездешкен борбору болгон. Эки дарыя (Мавераннахр)
аралыгына жана ага чектеш жерлерде эң байыркы цивилизациянын очоктору
гүлдөп-өнүккөнү илимге маалым. Мындан сырткары отурукташкан, жарым
отурукташкан жана көчмөн маданияттардын өз ара ширелишкен чектери
өткөн, чарбалык укладдын ар кылдыгы менен айрымаланган чөлкөм катары
маалым. Б.з. баш чендеринен тартып Орто Азия чөлкөмүн чыгыштан көп
сандаган түрк тилдүү уруулар көчүп келип өздөштүрө башташкан. Көчүп
келген уруулар жергиликтүү этносторду, алардын маданиятын өзүнө
сиңирген, жергиликтүү этномданий абалды байытканы ырас. Ириде, Орто
Азиянын чөлкөмдөрүн байыр алып туруп калышкан хуннулар, каңдылар,
усундар, огуз уруулук бирикмелери (печенектер, уздар, он октор), кыпчактар,
кыргыздар тарыхта өз издерин калтырышты. Жогоруда аты аталган
этносаясий бирикмелердин калкы соңку доордогу түрк ж.б. тилде сүйлөгөн
элдердин этностук жүзүнүн (эл болуп калыптануусу) калыптануусуна
негизги ролду ойношту. Арийне, тарых жана этнология илиминде орто
кылымдардагы түрк тилдүү элдердин (уруулардын) өз ара этникалык жана
маданий алакалары кеңири, ар тараптуу иликтөөлөргө алына элек. Өзгөчө,
орто кылымдардагы кыргыздар менен огуздардын байланыштары, саясийэкономикалык жана маданий алакалары боюнча атайын изилдөөлөр сейрек
учурайт. Ошондуктан, элдик оозеки чыгармаларда, анын ичинде тарыхый
фольклордо, санжыра-уламыштарда эскерилген маалыматтар кыргыз-огуз
тарыхый-этникалык байланыштарын иликтөөгө бир тараптуу көмөк берери
ырас.
Кыргыздар жана огуздардын саясий-экономикалык, маданий-соода
алакалары эрте орто кылымдар доорунда (б.з. VII-VIII кк.) эле башталган.
Огуз-түрмөн уруулары Алтай тоолорунан тартып, Сыр-Дарыянын ортолук
агымдарына чейинки чөлкөмдөрдү мекендешкени анык. Бул ээликтердин
курамына азыркы Кыргызстандын чөлкөмдөрү (Ысык-Көл, Талас ж.б.)
кирген. “Кыргыз”, “огуз” этнонимдеринин чыгыш теги да байыркы түрк
тилдеринин чөйрөсүнө таандык. Кырк + з; - з көптүк маанини туюнткан сөз
жасоочу мүчө. Ок + з ; ок (мисалы, он ок) – байыркы түрк тилинде “урук”,
“эл” маанисин берерин изилдөөчүлөр белгилеп жүрүшөт. Демек, - з мүчөсү
жалпы түрк тилдериндеги  –лар (көптүк сан) маанисин билдирет. Ошол эле
учурда бир катар тарыхчылар (Бернштам А.Н., Бутанаев В.Я., Чоротегин Т.К.
ж.б.) “огуз” – тотемдик ишенимдерден келип чыккан этноним, анын мааниси
байыркы элдер сыйынган “өгүз” же “буканын” атынан келип чыгарын
жазышат. Энциклопедист-аалым Махмуд Кашгари “Диванда” (XI к.) мындай
маалыматтарды келтирген: “...Түрктөр асылында 20 уруу эл. Мен Румдан күн
чыгышка чейинки аймактарда жашаган мусулман ж.б. элдерди зикир
чалдым. Румга жакын биринчи печенек, андан соң кыпчак, огуз, йамак,
башкурт, кай, басмыл, йабаку, татар, андан соң кыргыздар жайгашкан.
Кыргыздар Кытайга (Чин) жакын байырлашат (Кашгари , Т.:64). Автор
андан ары “...кыргыз, огуз, кыпчак, тухси, йагма, чарук, чигил тилдери таза
түрк тилдери” – деп жазат (Кашгари , Т.:66). Өз учурунда В.В.Бартольд
огуздар деп Борбордук Азиядагы (Монголия, Түштүк Сибирь) түрктөр
аталганын, анын Орто Азияга көчкөн бөлүгү “огуз-түркмөндөр” деп аталып
калгандыгын белгилейт (Агаджанов ,). Махмуд Кашгари: “...огуздар –
түрктөрдүн бир уруусу. Алар таза түркмөндөр. Алардын курамы 22 уруудан
турат, ар биринин өзгөчө белгиси, эн тамгалары бар” – деп жазат (Кашгари
, Т.: 89).Огуз эн тамгалары боюнча Рашид ад-Диндин “Жами атТаварихинде”да эскерилет. Кыргыз-огуз эн тамгаларындагы этногенетикалык
жалпылыктар
боюнча
атайын
илимий
макалалар
жарык
көргөн
(караңыз:Karatayev O.K. Kırgızların ve oğuzların (Türkmenlerin) tarihi ve etnik
bağları\\Manas Üniversitesi. Sosyal bilimler dergisi. –Bışkek,2003.-s.-207).
Тарыхта белгилүү болгондой, Батыш Түрк каганатынын кулашы менен
Чыгыш Түркстан жана ага чектеш жерлерде бир катар уруулар “огуз” же
“токуз огуз” уруулук биримесинин айланасына биригишет. Ошол огуздардын
бир бөлүгү Сыр-Дарыянын төмөнкү агымына көчүп келип отурукташып
Селжуктардын мамлекетин негиздешкен. Бул аймактагы огуздар бир эле
учурда “огуз-түркмөндөр” деген ат менен да белгилүү болушканы маалым.
Илим адамдарынын көз караштарында Коркут-ата тууралуу миф жана
уламыштар Сыр-Дарыя аймактарында пайда болгон. В.В.Бартольд бул
уламыш кыргыздарга (казактар) ушул аймакта келип киргендигин белгилеген
(Бартольд Т. XI, 273). Болжол менен алганда, бул доор б.з. X – XI кк.
таандык. Бул мезгилде чыгыштагы түрк тилдүү уруулардын көпчүлүгү
мусулман дининде болушкан эмес. Ошондон улам, уламыштардан,
болмуштардан (фольклор маалыматтары) түр тилдүү элдердин исламга
чейинки
диний
ишенимдеринин,
расми
жана
каада-салттарынын
катмарларын
байкоого
болот.
Кыргыздын
айрым
изилдөөчүлөрүнүн
пикирлеринде “Манас” эпосундагы айрым сюжеттер батыш аймакта жашаган
огуз урууларынын чөйрөсүндө өткөн. Фольклорчу-аалым Т.Абдракунов
эпостогу Бээжинге карата уюштурулган чоң жоортуулду печенектер
(бэжэнэк) менен болгон согушка байланыштырган көз карашын айтат. Автор
ушул доордо кыргыздар менен огуздардын ортосунда тыгыз алакалар
жүргөндүгүн белгилеген (Абдракунов  Т. Бабалардан калган сөз. –Фрунзе,
Ошол эле “Манас” эпосунда Манас баатырдын түпкү атасы Огуз
(Угуз), өз атасы Жакып экендиги айтылган. Мындан сырткары, кыргыздын
элдик санжыраларынын дээрлигинде кыргыздардын түпкү атасы Угуз каган
(Огуз-хан), айрымдарында Түрк-ата болгондугу баяндалат. Бул маалыматтар
жана элдик уламыштар жөн жерден айтылбашы ырас. Санжыра боюнча Угузкаган түштүгү Мисирге (Египет), батышы Бараңга (Франция) чейинки
аймакта жашаган элдерди баш ийдирип, зор империяны түзгөн улуу каган
болгон (“Манас”.Энциклопедия. Т..337). Элдин тарыхый эс-тутумунда
байыркы замандарда болуп өткөн тарыхый окуялар, инсандар, генеалогиялык
маалыматтар сакталып кала берет. XVI к. Хива ханы Абулгази Бахадурхандын “Шеджарай-и түрк” аттуу эмгегинде да кыргыздар Огуз-кагандан
тараган , ал эми Кыргыз Огуз кагандын небереси деген генеалогиялык
маалыматтар айтылат (Абул Гази ,25). Кыргыз санжыраларында:
Моңгол хандан – Огуз хан, Огуз-хандан – Деңиз хан, Деңиз-хандан – Кыргыз
тарары баяндалат. Кыргыздар башкаруучусун “энал” деп аташары маалым
(Санжырачы Жаңыбай уулу Сапарбай. Уруусу Баргы, Алай өрөөнү, -ж.
туулган). Абул Газинин (XVI к.) берген маалыматтарына караганда огузтүркмөн урууларынын орто кылымдардын эрте мезгилдериндеги мекендеген
жерлери Чыгышта – Ысык-Көл, Батышта – Кара-Кум, түштүктө Янгикент
шаарларына чейинки аймактарды өз кучагына камтыган. Түркмөндөрдүн
элдик уламыштарында айтылуу Огуз кагандын ордосу Ысык-Көл аймагында
жайгашкандыгы чагылдырылат (История Туркменской ССР. . Т.,
).Түркмөн тарыхын изилдеген окумуштуу С.Г.Агаджанов да Салор Баба
Гулалы Салор оглынын жазган маалыматтарына таянып, бүгүнкү кыргыздар
менен
түркмөндөрдүн
ортосундагы
этникалык
алакалар
жер-суу
аталыштарында, өзгөчө уруу-урук энчилүү аттарында чагылдырылышы
огуздар менен кыргыздардын тектик жалпылыктарын аныктарын белгилеген
(Агаджанов ,)
“Түркмөн” деген биринчи ысым адегенде аль Мукаддасинин (Х к.)
эмгегинде кездешет. Анын маалыматы боюнча, Чүй өрөөнүндөгү Ордо деген
анча чоң эмес шаарда түркмөн падышасы жашаган. Эгерде орто
кылымдардагы Ордо шаарын азыркы Красная Речка айылынын жанындагы
урандылар менен окшоштурсак, анда түркмөндөрдүн бир тобу Х к. Чүй
өрөөнүндө карлуктардын арасында жашагандыгы белгилүү болот. Кыргыз
тарыхчысы Ө.Караевдин пикиринде Караханийлер менен огуздар Талас
өрөөнүндө жоолашып келгендиги жөнүндө маалыматтар бар. Караханийлер
Теңир-Тоодо жана Жети-Сууда бекем орношкондон кийин батыш тарапты
көздөй жылышкан. Алар Х к. экинчи жарымында Талас өрөөнүндө огуздар
менен кагылышкан. Бул окуялардан соң, огуздар Сыр-Дарыя тарапты көздөй
чегинишкен (Караев 2003, -).
Элдик оозеки чыгармалардагы окшоштуктар этногенетикалык жана
этномаданий байланыштарды тастыктайт. Байыркы огуздардын тарыхы
менен бирге келе жаткан Коркут-атанын ысмы түрк элдеринин фольклордук
чыгармаларында сакталып келет. Коркут-атанын образына байланышкан
мифтер жана уламыштар өтө кенен ареалды кучагына камтыйт да өз ара
чыгыш, батыш топторундагы булактарга бөлүнөт. Чыгыш тобуна таандык
жазма булактардагы уламыштар огуздардын байыркы мекени болгон
Борбордук жана Орто Азия чөйрөлөрүнө таандык. Бул уламыштар жалпы
түрктүк мүнөзгө ээ болуп, анда кыргыз-казак материалдары үстөмдүк кылат
(Короглу ,48). Өзгөчө, өлүмдөн качкан Коркут тууралу бир катар
сюжети окшош уламыштар белгилүү. Желмаян төө минип, жер кезип,
өлүмдөн качкан Коркут окуясы кыргыздарда да сакталганын фольклор
таануучу Б.Кебекова жазат: “...Кыргыз уламасы боюнча Коркут олуя, табып
адам катарында баяндалат. Ал жетим-жесирди, кедей-кембагалды оорусыркоодон айыктырып, кайгы-капасыз жашап жүрө берет. Анын бул иши
кудайга жагып, өлүм эсине келмейин жашай бергин” –деп, батасын берет.
Ошентип ал көп жылдар жашаган дешет. Бир күнү Коркут өгүздү кубалап
жүрүп, өлүмдү эскерип, өз оюнан чочуп кетет да, өлүмдөн качып, желмаян
минип, жер кезип, дүйнөнүн төрт бурчун кыдырат. Бирок, кайда барбасын,
өзүнө арналып казылып жаткан көрдү көрүп, кайра тартат. Акыры жел
кайыкка олтуруп, ачык деңизге чыгып кетет. Бирок, күн да, түн да өлүм
оюнан чыкпай, уйкудан калат. Ай өтүп жылга айланып, санаа тартып,
оорууга чалдыгып, каза табат (Кебекова ,-). Чыгарманын экинчи
вариантында Коркут ошол күндөн ушул күнгө чейин желмаян минип,
дүйнөнүн төрт бурчун кыдырып, өлүмдөн качып жүрөт дешет (Кебекова
,). Албетте. Коркут-ата тууралу миф жана уламыштардын пайда
болуп, калыптанган чөйрөсү – огуз урууларына таандык экендиги илимде
такталган. Изилдөөчүлөрдү огуздардын оозеки чыгармалары кыргыздарга
кандай жана кайсыл учурда тарагандыгы кызыктырат. “Китаби дедемКоркут” кол жазмасы кылдат иликтенген булак болуп саналат. Кол
жазмадагы маалыматтар Рашид ад-Дин (XIV к.) жана Абул Гази Бахадурхандын (XVI к.) чыгармаларында да эскерилери маалым.
Кыргыздардагы “Оторхан” аттуу элдик дастан (жомок) да кыргыз-огуз
алакалары боюнча кызыктуу маалыматтарды берет. Кыргыз Илимдер
академиясынын Кол жазмаларды сактоо жана аны жарыялоо бөлүмүнө ж. Алымбеков Тургунбек өз атасынын оозунан жазып алган кол жазманын
нускасын тапшырган. Анда “Угуз элин куткарган Оторхан” тууралуу
маалымат айтылат. “Оторхан” дастаны көлөмү чоң, узак айтылып, атактуу
кыргыз манасчысы Балык тарабынан айтылган экен. Кыргыз фольклор
изилдөөчүсү Б.Кебекова бул кол жазманын сапаты өтө начар түрүндө кабыл
алынгандыгын жазат (Кебекова , -). Окуя көбүнчө кара сөз
түрүндө санжыра формасы менен жазылган.
Оо эрендер, эрендер,
Жоону жеңип келгендер.
Алгыр куштай кыраандар,
Угуздан чыккан берендер,
Кол баштаган нойондор.
Ал берендин жайын айтайын,
Отор шаарын салдырган,
Угуз элин куткарган,
Оторхандай берендир
Чыгарма Сыр-Дарыя боюн эрендерден (ирандыктар) куткарган огузкыргыз баатырларын, Сарыбайдын көзгө атар мерген кызы Разынын эрдигин
даңазалоо менен башталат. Жомок боюнча Оторхандын атасы Ороз “СырДарыяны жайлаган, сыдыра бээ байлаган”, Сыр-Дарыянын бойлорун
мекендеген адам катары сүрөттөлөт. Кыргыздар ирандыктар менен
согушууда Огуз ураанын чакырып чыгышат. Отор шаарын куткарууга
баатыр Кыпчак катышат, Мангыт, Катаган кол баштайт. Окуянын аягында
эрендиктер жеңилип, Сыр-Дарыя аймагын таштап, качып кетүүгө аргасыз
болушат. Ошондон улам, Оторхандын эрдиги даңазаланып, эл оозунда
“Кимдин-кимдин заманы, Оторхандын заманы” деген лакап сөз калган
(Кебекова ,). Окурманда бул кайсыл шаар деген суроо келип чыгышы
ыктымал. Биздин пикирде, кыргыз дастанында эскерилген “Оторхан” – орто
кылымдардагы гүлдөп-өнүккөн, Сыр-Дарыяга чукул жайгашкан, огуздар,
андан кийинки кыпчак урууларынын саясий-экономикалык жана маданий
борбору болгон Отрар шаары менен байланыштуу келип чыгат. Отрар шаары
(Тарбанд, Турарбанд, Турар, Фараб деген аттар менен да белгилүү болгон)
тогуз
жолдун
тоомунда
жайгашып,
Орто
Азиянын
негизги
соода
борборлорунан болгон. Айрым учурларда бул шаардын калкынын саны 200
миңге чейин жеткендигин ырастаган маалыматтар бар. Өз доорунда Отрар
шаарында Караханийлер династиясынын акча (монета) жасоочу ишканасы
жайгашканы белгилүү. Балким, кыргыздардын тарыхый фольклорунда Отрар
жана
Женд
шаарларын
башкарган
Селжук
султандары
баяндалып
жаткандыр? “Оторхан” дастанында “эрендерге” каршы кыргыздар огуздар
менен бирге чыгышат. “Эрендер” – булар ирандыктар же перстер (иран
тилдүү элдер). Болжолу, “эрендер” деген ат менен
961— жж.
Афганистандын түштүгүндө мамлекет катары калыптанып, ээликтери
кеңейген Газневилер династиясы айтылуусу ыктымал. Бул династияны да
огуз-түркмөн уруулары (Алп Тегин, Себук Тегин ж.б.) негиздегени тарыхка
маалым. Бирок, ал учурдагы Газневилер мамлекетинде жашаган калктын
негизги бөлүгүн фарси тилдүү элдер түзгөндүгү ырас. Ошондон улам,
“Оторхандагы” – “эрендер” деген термин Газневилер династиясына карата
айтылып калышы мүмкүн. Женд шаарын саясий борбор катары кабыл
алышкан селжуктардын Орто Азия чөлкөмүндөгү негизги саясий-согуштук
атаандашы Газневилер болгондугу ырас. “Оторхан” тууралу дастан ошол
доордогу селжуктардын Газневилер менен болгон күрөшүн чагылдырышы
толук мүмкүн. Демек, X – XI кк. Орто Азиянын дал борбору болгон СырДарыянын ортолук агымындагы согуштук-саясий күрөшкө кыргыздар да
жигердүү катышкан деген пикир келип чыгат.  Кыргыздардын тарыхый эстутумунда Отрар шаары (“Оторхан”) деген аталыштын сакталып калуусу
тегин жерден келип чыкпайт. Ал эми огуз-түркмөндөрдүн (Селжук
мамлекети)  саясий борбору болгон Женд шаары Сыр-Дарыянын мурдагы
эски нугунда жайгашып, Орто Азиядагы маанилүү саясий-экономикалык,
маданий борборлордун бири болгон. Көлөмү 40 гектардан ашык аянтты
ээлеген шаар моңголдор тарабынан талкалангандан кийин да маданий-соода
борбору катары өз маанисин XVI к. чейин жоготкон эмес. Сыр-Дарыянын
агымы өз нугун чукул өзгөрткөндөн кийин гана Женд шаары экономикалык
жана маданий борбор катары өз жашоосун токтокон. Бүгүнкү шаар
чалдыбары Казакстандын Кызыл Ордо шаарынан  чакырым батышта
жайгашкан.
Кыргыз-огуз
алакаларын
Кыргызстандын
аймагындагы
жер-суу
аталыштарынан жана этнонимдерден учуратууга болот. Мисалы, биздин
мурдагы иликтөөлөрүбүздө кыргыз-түркмөн уруу-урук аталыштарынан 250
ашуун жалпылыктар аныкталды. Уруу-урук аталыштарындагы бирдей
окшоштуктар түркмөн урууларынын дээрлигинен табылды. Мисалга,
кыргыздын ичкиликтер уруулук тобунун курамынан кездешкен геклен,
текрен, теке, баят, сары, эрсары ж.б. орто кылымдарда эле кыргыздардын
курамына кирген огуз-түркмөн этнокомпоненттери катары кароого болот.
Аталган уруу аталыштары эки элдин курамынан гана кездешет (караңыз:
Атаниязов ,52,53, 58,). Мындан сырткары, кыргыздардын жана
түркмөндөрдүн
уруулук
эн
тамгаларындагы
жалпылыктар
да
этнгенетикалык, этномаданий байланыштарды чагылдырары ырас. Жер-суу
аталыштарынан
да
далилдүү
параллелдерди
келтирүүгө
болот.
Кыргызстандын аймагында Акман, Дашман, Арсланбап (Базар-Коргон
району), Кара-Кой (Ноокат району), Кара-Гуз (Кара-Кулжа району), ЖетиӨгүз ж.б. огуз-түркмөн урууларынын калтырган издери катары кароого
болот. IX-XI кк. огуздардын курамында “акман”, “караман” деген уруулук
бирикмелери болгон. “Акман” – кыргыздын мундуз уруусунун ичиндеги
урук катары белгилүү. Бүгүнкү түркмөндөрдүн (шых уруусу) “арсланбап”
аттуу урук бар экендиги катталган (Атаниязов , 24). Ошол эле учурда
түрмөн-салорлордун ичинде “мундуз” аттуу урук бар. Кыргызстанда АкӨгүз, Жети-Өгүз, Коңур-Өгүз, Өгүз-Башы ж.б. топонимдер, “Манас”
эпосунда чагылдырылган Өгүз-Кечүү, Өгүз-Өтмөк, Өгүз-Ашуу сыяктуу жерсуу аталыштары да этникалык алакаларды аныктары ырас (Молдобаев
Жалпысынан, элдик оозеки чыгармалардагы маалыматтардан орто
кылымдардагы кыргыздар менен огуздардын этностук-маданий, саясий
байланыштарын тактоого боло тургандыгы такталды. Ошону менен бирге,
элдин тарыхый эс-тутумунан кыргыздардын X – XI кк. Сыр-Дарыянын
ортолук агымдарына чейинки аймактарда локализация болгонунан кабар
алууга болот.
